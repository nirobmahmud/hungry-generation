# শৈলেশ্বর ঘোষ-এর মুচলেকা ( হাংরি আন্দোলনে রাজসাক্ষী রূপে )
-----------------
শৈলেশ্বর ঘোষ মহাশয় দাবি করে বেড়ান যে তিনি একজন হাংরি জেনারেশানের কবি। আমরা হাতে পেয়েছি ১৯৬৪ সনে তাঁর সাক্ষরিত একটি মুচলেকা। এই মুচলেকায় তিনি হাংরি জেনারেশানের সঙ্গে সমস্ত সম্পর্ক ছিন্ন করেছিলেন। অস্বীকার করেছিলেন যে তিনি হাংরিজেনারেশান আন্দোলনের সদস্য। দেখুন তাঁর ক্যারদানি। তাঁর কাকাতো ভাইয়ের মতনই তিনিও হাংরিজেনারেশানে রাজসাক্ষী হয়ে কেস থেকে নিষ্কৃতি পেয়েছিলেন। ফাঁসিয়ে দিয়েছিলেন তাঁরই বন্ধু মলয় রায়চৌধুরীকে। এখানে তাঁর মুচলেকাটি হুবহু দেয়া হল:

"আমার নাম শৈলেশ্বর ঘোষ। আমার জন্ম বগুড়ায় এবং বড় হয়েছি বালুরঘাটে। আমি ১৯৫৩ সনে বালুরঘাট হাই ইংলিশ স্কুল  থেকে স্কুল ফাইনাল পাশ করেছি, ১৯৫৫ সনে বালুরঘাট কলেজ থেকে আই এস সি, ১৯৫৮ সনে বালুরঘাট কলেজ থেকে বি এ, আর ১৯৬২ সনে কলকাতার সিটি কলেজ থেকে বাংলায় স্পেশাল অনার্স। ১৯৬৩ সনে সেপ্টেম্বর মাসের শেষ দিকে একদিন কলেজ স্ট্রিটন কফিহাউসে দেবী রায় ওরফে হারাধন ধাড়া নামে একজন তাঁর হাংরি জেনারেশন ম্যাগাজিনের জন্য আমাকে লিখতে বলেন। তারপরই আমি হাংরি আন্দোলনের লেখকদের  সঙ্গে পরিচিত হই। আমি ব্যক্তিগতভাবে খ্যাতিমান লেখক সন্দীপন চট্টোপাধ্যায়, শ্যামল গঙ্গোপাধ্যায়, সুনীল গঙ্গোপাধ্যায়, রবীন্দ্র দত্ত, বাসুদেব দাশগুপ্ত, প্রদীপ চৌধুরী এবং উৎপলকুমার বসুকে চিনি। গত এপ্রিল মাসে একদিন কলেজ স্ট্রিট কফিহাউসে মলয় রায়চৌধুরীর সঙ্গে আমার দেখা হয়, এবং তিনি আমার কাছে কয়েকটা কবিতা চান। তাঁর কাছ থেকে একটা পার্সেল পেয়েছি। আমি মলয় রায়চৌধুরীকে চিনি। তিনি হাংরি আন্দোলনের স্রষ্টা। হাংরি জেনারেশান ম্যাগাজিনে আমি মোটে দুবার কবিতা লিখেছি। মলয় আমাকে কিছু লিফলেট আর দুতিনটি পত্রিকা পাঙিয়েছিলেন, কিন্তু সেগুলি সম্পর্কে কোনো নির্দেশ তিনি আমাকে দেননি। সাধারণত এই সব কাগজপত্র আমার ঘরেই থাকত। এটুকু ছাড়া হাংরি আন্দোলন সম্পর্কে আমি কিছু জানি না। অশ্লীল ভাষায় লেখা আমার আদর্শ নয়। ১৯৬২ থেকে আমি হুগলি জেলার ভদ্রকালীতে ভূপেন্দ্র স্মৃতি বিদ্যালয়ে স্কুল টিচার। মাইনে পাই দু'শ দশ টাকা। বর্তমান সংখ্যা হাংরি বুলেটিনের প্রকাশনার পর, যা কিনা আমার অজান্তে ও বিনা অনুমতিতে ছাপা হয়, আমি এই সংস্হার সঙ্গে সব সম্পর্ক ছিন্ন করেছি। ভবিষ্যতে আমি হাংরি আন্দোলনের সঙ্গে কোনো সম্পর্ক রাখব না এবং হাংরি পত্রিকায় লিখব না। বর্তমান বুলেটিনটি ছাপিয়েছেন প্রদীপ চৌধুরী