# হাংরি জেনারেশান সম্পর্কে শিবনারায়ণ রায়
-----------------
হাংরি আন্দোলন মকদ্দমা শেষ পর্যন্ত হয় মলয়ের বিরুদ্ধে। তাঁর বেশির ভাগ সাহিত্যিক সহকর্মীই হাংরি আন্দোলনের সঙ্গে নিজেদের সম্পর্ক পুলিশের কাছে অস্বীকার করেন ( শৈলেশ্বর ঘোষ ও সুভাষ ঘোষ )। শহিদ হওয়া শিল্পীদের দায়িত্ব নয়; কিন্তু আত্মমর্যাদাবোধ এবং বিপন্ন বন্ধুর প্রতি আনুগত্য না থাকলে কোনও আন্দোলনই শক্তি অর্জন করতে পারে না। শিল্পকৃতির জন্য আন্দোলন জরুরি নয়; শিল্পী ও ভাবুকদের মধ্যে অনেকেই নির্জনে সাধনা করার পক্ষপাতী। কিন্তু কোনও আন্দোলন -- শিল্পসাহিত্যের ক্ষেত্রে হোক, আর জীবনের অন্য বিন্যাসেই হোক -- প্রভাব ফেলতে পারে না, যদি না সেই আন্দোলনে যাঁরা অংশভাক তাঁরা সৎ, নীতিনিষ্ঠ এবং পরস্পরের কাছে নির্ভরযোগ্য প্রমাণিত হন। যেমন উৎসবে ব্যসনে তেমনিই দুর্ভিক্ষে, রাষ্ট্রবিপ্লবে, রাজদ্বারে এবং শ্মশানে যে পাশে থাকে সেই তো বন্ধু।
(শৈলেশ্বর ঘোষ ও সুভাষ ঘোষের মুচলেকা ও রাজসাক্ষী হওয়া সম্পর্কে এই সম্পাদকীয় শিবনারায়ণ রায় লিখেছিলেন জিজ্ঞাসা পত্রিকার কার্তিক-পৌষ ১৩৯১ সংখ্যায় )