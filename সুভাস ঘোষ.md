# সুভাষ ঘোষের মুচলেকা (রাজসাক্ষী রূপে )
-----------------
আমার নাম সুভাষচন্দ্র ঘোষ। গত এক বৎসর যাবত আমি কলেজ স্ট্রিট কফি হাউস যাতায়াত করছি। সেখানে আমার সঙ্গে একদিন হাংরি আন্দোলনের উদ্ভাবক মলয় রায়চৌধুরীর পরিচয় হয়। সে আমার কাছ থেকে একটা লেখা চায়। হাংরি জেনারেশন বুলেটিনের খবর আমি জানি বটে কিন্তু হাংরি যা ঠিক কী উদ্দেশ্য তা আমি জানি না। আমি তাকে আমার একটা লেখা দিই যা দেবী রায় সম্পাদিত হাংরি জেনারেশন পত্রিকায় প্রকাশিত হয়। আমি তা আমার রুমমেট শৈলেশ্বর ঘোষের কাছ থেকে পাই। সে হাংরি বুলেটিনের একটা প্যাকেট পেয়েছিল। আমি এই ধরণের আন্দোলনের সঙ্গে কখনও নিজেকে জড়াতে চাইনি, যা আমার মতে খারাপ। আমি ভাবতে পারি না যে এরকম একটা পত্রিকায় আমার আর্টিকেল ‘হাঁসেদের প্রতি’ প্রকাশিত হবে। আমি হাংরি আন্দোলনের আদর্শে বিশ্বাস করি না, আর এই লেখাটা প্রকাশ হবার পর আমি ওদের সঙ্গে সব সম্পর্ক ছিন্ন করেছি। ( ২ সেপ্টেম্বর ১৯৬৪ স্বাক্ষর সুভাষ ঘোষ )


[ হাংরি আন্দোলন মামলায় আদালতে সুভাষ ঘোষ ও শৈলেশ্বর ঘোষ, এরা দুজন মলয় রায়চৌধুরীর বিরুদ্ধে পুলিশের পক্ষে সাক্ষী ছিলেন , অর্থাৎ রাজসাক্ষী ছিলেন। সে-সময়ে এই মুচলেকা দিয়ে তাঁরা হাংরি আন্দোলনের সঙ্গে সব সম্পর্ক ছিন্ন করেন। পরে হাংরি আন্দোলনের খ্যাতি ছড়িয়ে পড়লে তাঁরা সুযোগ বুঝে নিজেদের আবার হাংরি ঘোষণা করেন। 'হাংরি জেনারেশন রচনা সংকলন' নামে সমীর চৌধুরী সম্পাদিত যে বইটি বাজারে পাওয়া যায় তা একটি চারশো বিশ সংকলন; ওই সংকলনে প্রধান হাংরি আন্দোলনকারীরা কেউ নেই; পরিবর্তে আছেন এমন লেখক-কবিরা যাঁরা হাংরি আন্দোলনে ছিলেন না ]