# সুদীপ ঘোষ নিয়েছেন মলয় রায়চৌধুরীর সাক্ষাৎকার
-----------------

* সুদীপ : দর্শনই হোক বা সাহিত্য, যেহেতু দুটোই এক সমানুপাতিক বোধ, তাই আপনার জীবনের এই সময়ে দাঁড়িয়ে যদি এ-রকমটি বলি যা নিম্নে প্রদত্ত হয়েছে, তাহলে আপনি এর কোন বাক্যটি সমর্থন করবেন আপনার বোধ দ্বারা (আমরা যেহেতু কোনো সময়েই নিষ্ক্রিয় থাকতে পারি না আমাদের চিন্তাভাবনায় ) ? বাক্য দুটি হল—

ক)মরে অমর হও ।

খ) আমি আমার মৃত্যুর পর অমরতা চাই না ।

** মলয়: লেখকরা কি অমর হন? যে-বাঙালিদের আমরা স্মরণ করি তাঁরা কেবল লেখক ছিলেন না, তা সে লালন, রবীন্দ্রনাথ বা বঙ্কিম যেই হোন । অমরত্ব মানে তো আর বাঙালি চরিতাভিধানে দশ লাইন নয় ।

* সুদীপ: যে-কোনো সৃষ্টির ক্ষেত্রে মানুষ কিছু না কিছু প্রাপ্তি হিসেবে চায় । এটাই সাধারণ সত্য । আপনার সরষ্টির জন্য, জীবনের যে ভাললাগার জায়গাগুলোর ওপর আপনি এতদিন ভেবে এসেছেন, কাজ করে এসেছেন—তার প্রাপ্তি হিসেবে আপনি এখন কী পেলে নিজেকে সার্থক বলে মনে করবেন?

** মলয়: একাকীত্ব ।

(কালগাড়ি পত্রিকার গ্রীষ্ম ২০১০ সংখ্যা থেকে পুনঃপ্রকাশিত)